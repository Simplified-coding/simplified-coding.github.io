---
---

<h1 style="text-align: center;"> Μάθημα 1 </h1>

<h2 style="text-align: center;"> Βασική δομή της HTML </h2>

---

<h2 style="text-align: center;"> Από τι αποτελείται η HTML; </h2>

Ο καλύτερος τρόπος για να μάθεις, είναι με την εμπειρία. 
Γι'αυτό σου δίνω αυτό το κατεβατό :)
Φυσικά κάνω πλάκα.
Δεν θα μάθεις τα πάντα από αυτόν τον κώδικα, απλά θα σου δώσει μια ιδέα για το πως μοιάζει η HTML.

```html
<!DOCTYPE html>
<html>
<head>
    <title>Ετήσιο Φεστιβάλ Τεχνολογίας 2024</title>
    <link rel="stylesheet" href="style.css">
</head>

<body>
    <main class="event-invitation">
        <h1>Καλώς ήρθατε στο Φεστιβάλ Τεχνολογίας</h1>
        <p class="date-time">5 Μαρτίου, 2023, στις 10:00 ΜΜ</p>
        <p class="venue">Κέντρο τεχνολογικής καινοτομίας, Silicon Valley</p>
        <p class="description">
            Έλα μαζί μας για μία μέρα γεμάτη με επίκαιρες συζητήσεις, ευκαιρίες δικτύωσης, και τα τελευταία νέα επάνω στην τεχνολογία.
        </p>
        <button class="rsvp-button">Δήλωσε συμμετοχή</button>
    </main>
</body>
</html>
```

Απ'ότι βλέπεις παντού υπάρχει το σύμβολο του μικρότερο από `<` και μεγαλύτερο από `>`.
Αυτά λοιπόν στο χωριό μου τα λέμε tags (το χωριό μου είναι το HTMLandia).
Τα tags έχουν έναν τίτλο ο οποίος μας δείχνει τι κάνουν. 
(Ο τίτλος είναι αυτό το πράσινο πραγματάκι που βλέπεις στον κώδικα)
Κάποια δηλαδή φτιάχνουν παραγράφους, κάποια επικεφαλίδες και κάποια εικόνες.
Γενικότερα τα tags βάζουν πράγματα στην σελίδα μας.

Ας δούμε πως μοιάζουν:

```
<όνομα του tag></όνομα του tag>
```

Βλέπεις εδώ πως γράφουμε το όνομα του tag (θα δούμε μερικά αργότερα) περιτριγυρισμένο από τα σύμβολα `<` και `>`.
Κάποια tags θα πρέπει να έχουν και το αντίστοιχο tag που το κλείνει.
Αυτό το tag είναι ακριβός το ίδιο με το πρώτο με την διαφορά ότι έχει ένα `/` μπροστά από το όνομά του.

Σε κάποια tags είδες ότι έχει και κάτι έξτρα μέσα στα `<>`. 
Λέω για τα μοβ και μπλε γράμματα στον κώδικα.
Αυτά λοιπόν είναι τα attributes.
Σκέψου τα σαν τις ρυθμίσεις του κινητού σου.
Κάποιες φορές δεν θέλεις να τις αλλάξεις,
αλλά κάποιες ή θες ή πρέπει για να λειτουργήσει κάτι.
Έτσι και εδώ βάζουμε σε κάποια tags attributes για να τα ρυθμίσουμε, είτε γιατί το θέλουμε, είτε γιατί δεν θα λειτουργήσει αλλιώς το tag.

Ας δούμε ένα attribute σε ένα tag:

```
<όνομα του tag όνομα-του-attribute="τιμή του attribute"></όνομα του tag>
```

Έχουμε λοιπόν 2 καινούργια πράγματα.
Το όνομα του attribute, δηλαδή η ρύθμιση που θέλεις να αλλάξεις, πχ το θέμα του κινητού 
και η τιμή του attribute, δηλαδή η τιμή της ρύθμισης, πχ dark theme.

Ας δούμε και κάτι τελευταίο.
Βλέπεις ανάμεσα στα δυο tag (το ανάμεσα του ```<></>```) λέξεις.
Αυτό είναι το περιεχόμενο.
Αν θέλουμε για παράδειγμα να βάλουμε μια παράγραφο, 
στο περιεχόμενο θα μπει αυτό που θέλουμε να γράψουμε.

---

<h2 style="text-align: center;"> DOCTYPE </h2>

Τώρα που ξέρεις πως δουλεύει περίπου ο κώδικας στην HTML, 
ήρθε η ώρα να γράψεις την πρώτη σου γραμμή κώδικα στην HTML!
Πρέπει αρχικά να πεις στον υπολογιστή σου ότι αυτό το αρχείο που έχεις είναι HTML.
Πως θα το κάνουμε αυτό;
Πάμε να δούμε το παράδειγμα από πάνω.

Γράφει κάτι για doctype.
Χμμ... Το doctype είναι συντομογραφία για το document type
δηλαδή τύπος εγγράφου.
Αχά! Το βρήκαμε, αυτό είναι!
Τώρα θα πρέπει να γράψουμε τι τύπος εγγράφου είναι, δηλαδή html.
Και έχει ένα θαυμαστικό για κάποιον λόγο στην αρχή... Μάλιστα...
Ας δούμε λοιπόν τι ψάρια πιάσαμε:

```
<!DOCTYPE html>
```

Μπράβο! Αυτή λοιπόν είναι η πρώτη γραμμή κώδικα.
Μπορείς να γράφεις κώδικα στον editor (αν έκανες αυτή την επιλογή όταν μπήκες στο μάθημα).
Έτσι, μπορείς σιγά σιγά να φτιάξεις την ιστοσελίδα σου!

---

<h2 style="text-align: center;"> Σχόλια </h2>

Πολλές φορές, λόγω της δομής της HTML ο κώδικάς σου μπορεί να είναι πολύ περίπλοκος.
Μπορεί να θέλεις με κάποιον εύκολο τρόπο να δείξεις τον κώδικά σου σε κάποιον άλλο
αλλά να μην τον καταλαβαίνει ή να τον ξέχασες ο ίδιος μετά από καιρό!
Γι'αυτό χρειαζόμαστε τα σχόλια.
Ας δούμε πως γράφουμε ένα σχόλιο:

```<!-- -->```

Τα σχόλια αποτελούνται από 2 μέρη, όπως κάθε άλλο tag, τα οποία είναι παρόμοια με την μικρή διαφορά ότι στο πρώτο μέλος έχουν 
ένα θαυμαστικό. Ο,τι βάλεις μέσα σε αυτά τα tags δεν το λαμβάνει υπ'όψην ο υπολογιστής αλλά υπαρχει εκεί για να μπορεί να κατανοεί 
όποιος βλέπει τον κώδικά σου (ή και εσύ μερικές φορές) το κάθε μερος του κώδικά σου και την λειτουργία του γρήγορα και εύκολα.

<h2 style="text-align: center;"> Τέλος </h2>

Ευχαριστούμε που τελείωσες το πρώτο σου μάθημα στην HTML.
Ελπίζουμε να σου άρεσε :)

Τα λέμε στο επόμενο μάθημα!

<i>Συγγραφή μαθήματος:<br/>Κηρυκόπουλος Οδυσσέας-Αβραάμ<br/>Τσίλας Νίκος</i>