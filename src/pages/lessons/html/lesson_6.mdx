---
---

<h1 style="text-align: center;"> Μάθημα 6 </h1>

<h2 style="text-align: center;"> Πολυμέσα </h2>

---

<h2 style="text-align: center;"> Τι είναι τα πολυμέσα; </h2>

Καλωσόρισες σε άλλο ένα μάθημα της HTML!
Σε αυτό το μάθημα θα δούμε πως μπορούμε να βάλουμε πολυμέσα στην ιστοσελίδα μας.
Τι είναι τα πολυμέσα σε ακούω να ρωτάς (ή και όχι);
Τα πολυμέσα είναι αρχεία που περιέχουν πληροφορίες που μπορούν να αναπαραχθούν από τον υπολογιστή μας.
Για να το κάνω μετάφραση, είναι εικόνες, βίντεο και ήχοι.
Πάμε λοιπόν τώρα πως μπορούμε να τα βάλουμε αυτά στην ιστοσελίδα μας!

---

<h2 style="text-align: center;"> Υπερσύνδεσμοι (Hyperlinks) </h2>

Ας αρχίσουμε με το πιο απλό, τους υπερσύνδεσμους.
Οι υπερσύνδεσμοι είναι απλά συνδέσμοι που μας πηγαίνουν σε μια άλλη σελίδα.
Μπορεί να το έχεις ακούσει ως link, url,...έχει διάφορα ονόματα.
Ας πούμε ότι θέλουμε να βάλουμε έναν υπερσύνδεσμο στο Simplified Coding.
Πώς θα το κάνουμε αυτό;
Με το ```<a>``` tag!
Το a είναι το συντομογραφία του anchor, δηλαδή άγκυρα στα αγγλικά.
Το tag λοιπόν για να λειτουργήσει χρειάζεται ένα attribute, το href.
Το href σημαίνει hyperlink reference, δηλαδή σύνδεσμος αναφοράς.
Είναι ουσιαστικά το url της σελίδας που θέλουμε να πάει ο χρήστης όταν πατάει το κείμενο.
Το κείμενο θα είναι στο περιεχόμενο του tag.
Ας δούμε το παρακάτω παράδειγμα:

```html
<!DOCTYPE html>

<body>
  <a href="https://simplifiedcoding.org">Simplified Coding</a>
</body>
```

Η λέξη Simplified Coding θα εμφανιστεί μπλέ και υπογραμμισμένη στην ιστοσελίδα μας.
Αν το πατήσουμε, θα μας πάει στην ιστοσελίδα του Simplified Coding.
Όταν ξαναγυρίσουμε στην ιστοσελίδα θα δούμε ότι η λέξη θα έχει γίνει μοβ
(ή οποιοδήπωτε άλλο χρώμα που θα μπορούμε να ορίσουμε μέσω της css).
Δες αυτές τις εικόνες για να καταλάβεις:

Πριν πατήσουμε τον υπερσύνδεσμο:

<img src="https://cloud-rlmkdikhc-hack-club-bot.vercel.app/0image.png" alt="Η λέξη Simplified Coding είναι μπλέ και υπογραμμισμένη"/>

Αφού πατήσουμε τον υπερσύνδεσμο:

<img src="https://cloud-i61y75eff-hack-club-bot.vercel.app/0image.png" alt="Η λέξη Simplified Coding είναι μοβ"/>

Τέλεια! Τώρα ξέρεις πως να βάλεις υπερσύνδεσμους στην ιστοσελίδα σου!

---

<h2 style="text-align: center;"> Εικόνες </h2>

Οι εικόνες είναι ένα από τα πιο συνηθισμένα πολυμέσα που χρησιμοποιούνται στις ιστοσελίδες.
Ας πούμε ότι θέλουμε να βάλουμε την ακόλουθη εικόνα στην ιστοσελίδα μας:

<img src="https://upload.wikimedia.org/wikipedia/commons/5/53/Lake_Kinney_mit_Mount_Whitehorn.jpg" alt="Kinney Lake and Mount Whitehorn near Mount Robson, Canada" width='400px' height='400px'/>

<i>
  Το Simplified Coding σέβεται τα πνευματικά δικαιώματα του φωτογράφου.
  Αυτή η φωτογραφία ανήκει στον Florian Fuchs,
  υπό την άδεια <a href='https://creativecommons.org/licenses/by/3.0>'>CC BY 3.0</a>
  και αντλήθηκε από τα Wikimedia Commons
</i>

Για να το κάνουμε αυτό, χρησιμοποιούμε το tag `<img>`.
Το img είναι το συντομογραφία του image, δηλαδή εικόνα στα αγγλικά.
Το tag img έχει δύο attributes, το src και το alt.
Το src σημαίνει source, δηλαδή πηγή, και είναι η εικόνα που θέλουμε να βάλουμε.
Μπορεί η πηγή να είναι είτε μια ιστοσελίδα στο internet είτε ένα αρχείο στον φάκελο της σελίδας μας.
Το alt είναι το alternative, δηλαδή εναλλακτικό κείμενο.
Αν για κάποιο λόγο δεν μπορεί να φορτώσει η εικόνα, τότε θα φορτώσει το κείμενο που έχουμε βάλει στο alt.
Είναι χρήσιμο και για άτομα με προβλήματα όρασης, καθώς μπορούν να διαθέτουν λογισμικό για να τους διαβάσει το κείμενο αντί να βλέπουν την εικόνα.

Ας δούμε τώρα ένα παράδειγμα για το πως μπορούμε να βάλουμε αυτήν την εικόνα στην ιστοσελίδα μας.

```html
<!DOCTYPE html>

<body>
  <img src="https://upload.wikimedia.org/wikipedia/commons/5/53/Lake_Kinney_mit_Mount_Whitehorn.jpg" alt="Kinney Lake and Mount Whitehorn near Mount Robson, Canada"/>
</body>
```

Τέλεια! Τώρα η ιστοσελίδα μας έχει μια εικόνα!
Ψάξε λίγο στο internet και βρες μια εικόνα που σου αρέσει και βάλτην στην ιστοσελίδα σου!
Ας δούμε τι θα κάναμε αν είχαμε την εικόνα στον φάκελο της ιστοσελίδας μας.

```html
<!DOCTYPE html>

<body>
  <img src="lake.jpg" alt="Kinney Lake and Mount Whitehorn near Mount Robson, Canada"/>
</body>
```

Στο παραπάνω παράδειγμα,
η εικόνα που θέλουμε να βάλουμε ονομάζεται lake.jpg και βρίσκεται στον φάκελο της ιστοσελίδας μας.

<h3 style="text-align: center;"> Πλάτος και Ύψος </h3>

Μπορεί η εικόνα να μην είναι ακριβώς στο μέγεθος που θέλεις.
Μπορείς να προσαρμόσεις όμως το πλάτος (width) και το ύψος (height) της εικόνας.
Ας πούμε ότι θέλουμε να κάνουμε την εικόνα πιο μικρή.
Αυτό μπορούμε να το κάνουμε με τα attributes width και height.
Τα attributes αυτά δέχονται τιμές σε pixels (px).
Ας δούμε ένα παράδειγμα:

```html
<!DOCTYPE html>

<body>
  <img src="lake.jpg" alt="Kinney Lake and Mount Whitehorn near Mount Robson, Canada" width='200px' height='200px'/>
</body>
```

Τώρα η εικόνα θα είναι 200 pixels σε πλάτος και 200 pixels σε ύψος.
Αν θέλεις να κάνεις την εικόνα μεγαλύτερη ή μικρότερη, απλά άλλαξε τις τιμές των width και height.
Μπορείς να το εφαρμόσεις αυτό και στα βίντεο που θα δούμε τώρα.

---

<h2 style="text-align: center;"> Βίντεο </h2>

Τα βίντεο είναι ένα άλλο πολυμέσο που χρησιμοποιείται συχνά στις ιστοσελίδες.
Ας πούμε ότι θέλουμε να βάλουμε το ακόλουθο βίντεο στην ιστοσελίδα μας:

<video src="https://upload.wikimedia.org/wikipedia/commons/a/a9/Sunset_on_Eiffel_Tower_in_Paris_-_Vimeo.webm" controls  width='400px' height='400px'></video>

<i>
  Αυτό το βίντεο ανήκει στον χρήστη <a href='https://vimeo.com/mythomen'>Mythomen</a>,
  είναι διαθέσιμο ως <a href='https://creativecommons.org/publicdomain/zero/1.0/deed.en'>δημόσια περιουσία</a>
  και αντλήθηκε από τα Wikimedia Commons
</i>

Για να το κάνουμε αυτό, χρησιμοποιούμε το tag `<video>`.
Το video έχει δύο attributes, το src και το controls.
Το src είναι η πηγή του βίντεο, είτε από το internet είτε από τον φάκελο της ιστοσελίδας μας.
Το controls είναι ένα attribute που προσθέτει έναν player στο βίντεο.
Αυτός ο player περιλαμβάνει κουμπιά για την αναπαραγωγή, την παύση, τη γρήγορη προώθηση και τη γρήγορη επαναφορά.

Ας δούμε τώρα ένα παράδειγμα για το πως μπορούμε να βάλουμε αυτό το βίντεο στην ιστοσελίδα μας.

```html
<!DOCTYPE html>

<body>
  <video src="https://upload.wikimedia.org/wikipedia/commons/a/a9/Sunset_on_Eiffel_Tower_in_Paris_-_Vimeo.webm" controls></video>
</body>
```

Τέλεια! Τώρα η ιστοσελίδα μας έχει ένα βίντεο!
Ας δούμε τι θα κάναμε αν είχαμε το βίντεο στον φάκελο της ιστοσελίδας μας.

```html
<!DOCTYPE html>

<body>
  <video src="sunset.webm" controls></video>
</body>
```

---

<h2 style="text-align: center;"> Ήχοι </h2>

Οι ήχοι είναι ένα άλλο πολυμέσο που χρησιμοποιείται συχνά στις ιστοσελίδες.
Ας πούμε ότι θέλεις να βάλεις αυτό τραγούδι στην ιστοσελίδα σου:

<audio src="https://upload.wikimedia.org/wikipedia/commons/5/57/Lofi_by_Caden_Currie.mp3" controls></audio>

<i>
  Αυτό το τραγούδι ανήκει στον Caden Carrie,
  είναι διαθέσιμο υπό την άδεια <a href='https://creativecommons.org/licenses/by/3.0/deed.en'>CC BY 3.0 Deed</a>
  και αντλήθηκε από τα Wikimedia Commons
</i>

Για να το κάνουμε αυτό, χρησιμοποιούμε το tag `<audio>`.
Το audio έχει και αυτό τα δύο attributes src και controls.

Ας δούμε τώρα ένα παράδειγμα για το πως μπορούμε να βάλουμε αυτό το τραγούδι στην ιστοσελίδα μας.

```html
<!DOCTYPE html>

<body>
  <audio src="https://upload.wikimedia.org/wikipedia/commons/5/57/Lofi_by_Caden_Currie.mp3" controls></audio>
</body>
```

Τέλεια! Τώρα η ιστοσελίδα μας έχει ένα τραγούδι!
Ας δούμε τι θα κάναμε αν είχαμε το τραγούδι στον φάκελο της ιστοσελίδας μας.

```html
<!DOCTYPE html>

<body>
  <audio src="lofi.mp3" controls></audio>
</body>
```

---

<h2 style="text-align: center;"> Τέλος </h2>

Ευχαριστούμε που τελείωσες ακόμα ένα μάθημα στην HTML.
Ελπίζουμε να σου άρεσε :)

Τα λέμε στο επόμενο μάθημα!

<i>Συγγραφή μαθήματος:<br/>Κηρυκόπουλος Οδυσσέας-Αβραάμ</i>